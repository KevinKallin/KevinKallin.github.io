---
layout: post
title:  "Vad är molnet?"
date:   2021-09-07 10:54:00
tags: cloud
---



Molnet är en tjänst över nätet där du kan spara data och komma åt datan utan att fysiskt behöva ha en egen server / hårddisk. Det finns tre stora aktörer inom detta område, AWS(Amazon), Azure(Microsoft) och GCP(google).
Förutom att spara och komma åt data, så kan man även köra program över molnet. Detta gör att man inte behöver spara programmen på sin egen dator, vilket frigör utrymme på din enhet och kräver inte lika mycket av enheten.

### Vilka fördelar finns det med molnet?

* Tillgängligheten - Din appar i molnet kan köras utan större avbrott och kan på så sätt ge goda användarupplevelser
* Skalbarhet - Man kan skala apparna vertikalt och horisonellt, vilket gör att man kan öka beräkningskapaciteten. 
* Flexibilitet - Du kan snabbt konfiguera och distribuera resuserna när kraven i apparna justeras.
* Geo-distribution - Du kan leverera apparna och datan till datacenter på många olika geografiska platser för att få bästa möjliga prestanda för kunder över hela världen. 
* Inga startkostnader - Eftersom du själv inte behöver köpa in de fysiska komponenterna
* Mindre resurskostnader - Du behöver inte själv lägga ner pengar på resurser för att uppdatera / felhantera servrarna, då bolaget du väljer molntjänsten hos sköter det. 
* Kostnadsflexibilitet - Man behöver inte betala för resurser som inte används och skulle man behöva utöka kapaciteten, så betalar man ytterligare för det man använder / behöver öka med. 

 
### Nackdelar med molnet 

* Kontrollen - Du har inte själv kontrollen över tjänsterna och kan inte lösa evenutella problem på egen hand ifall något med molnlagringen inte funkar. 
* Säkerheten - Det finns alltid en oro över datan som sparas över internet. Känslig information som uppgifter på kunder kan kommas åt i fall någon obehörig skulle komma åt informationen. 
* Pågående kostnader - Även om man sparar pengar på att man bara betalar för det man använder, så är det ändå en fast kostnad som man betalar för så länge man behöver tjänsten. 
* Kräver hög hastighet på bredband och en bra bandbredd - För att komma åt molntjänsterna så måste man ha en snabb och stabil uppkoppling, för att ladda ner / upp filer.

### Slutsats om molntjänster

Vi har i denna första uppgift även fått kolla igenom vad det skulle kosta att använda sig av molntjänster utav de tre stora aktörerna(AWS, Azure och GCP) och sedan jämföra det med mindre aktörer som finns på marknaden.

Det jag reflekterar över är att AWS, Azure och GCP kan erbjuda i princip liknande tjänster som varandra och priset är även inga större skillnader på. Däremot så betalar man mycket högre pris för att kunna använda sig av deras tjänster, jämfört med mindre aktörer. Ett nystartat bolag har kanske ingen möjlighet att skaffa de lite dyrare tjänster och får då givetvis välja de billigare varianterna av molntjänsterna. 

Nackdelen med ett sådant val, är självklart att dessa aktörer inte har de resurser som de större har. Det kan handla om allt från säkerhet från nätattacker, till resurser och tillgänglighet. 










